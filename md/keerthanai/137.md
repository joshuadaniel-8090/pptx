
1. பாவியாம் எனை மேவிப்பார் ஐயா யேசுநாதா ஸ்வாமி
 பட்சமாக என் பாவந்தீர் ஐயா.
2. தேவத்ரோகி பாவி நான் அன்றோ – யேசுநாதா ஸ்வாமி
 சீர்பதம் துணையன்றி வேறுண்டோ?
3. தீவினையுறு சாவு மேவிற்றே – யேசுநாதா ஸ்வாமி
 சித்தம் வைத்திரட்சித்தாள் ஏழையே.
4. சஞ்சல மிகுந்தஞ்சல் ஆயினேன் – யேசுநாதா ஸ்வாமி
 தங்கும் உனை விட்டெங்கே ஏகுவேன்?
5. மனது வாக்கு வினைகளில் எல்லாம் – யேசுநாதா ஸ்வாமி
 மாசுளோனாய்க் கூசினேன் ஐயா.
6. என்தன் நீதி ஓர் கந்தை அல்லவோ – யேசுநாதா ஸ்வாமி
 என்செய்வேன்? மறு தஞ்சம் இல்லையே.
7. அலகையோடெனை உலகம் ஏய்க்குமே – யேசுநாதா ஸ்வாமி
 ஆதரவில்லை பாதுகா ஐயா.
8. மன்னுயிர்க் கெனத் தன்னுயிர் விட்ட – யேசுநாதா ஸ்வாமி
 வந்தெனது நிர்ப்பந்தம் பார் ஐயா.

