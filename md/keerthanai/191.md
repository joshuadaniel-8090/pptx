
என் சிலுவை எடுத்துப் பின்னே வாறேன்
பல்லவி
என் சிலுவை எடுத்து என் இயேசுவே
 இச்சணம் பின்னே வாறேன்.
அனுபல்லவி
இந்நில மீதினில் எனக்காயுயிர் விட்டீர்
 இரட்சகரே! ஏனக்குள்ளயாவும் விட்டு. – என்
சரணங்கள்
1.உலகும்மை விட்டிடினும் – உம தயையால்
 உம்மை நான் பின் செல்லுவேன்
 அலகை என்மேல் பாய்ந்து அதிகமாய் எதிர்த்தாலும்
 அஞ்சாமல் போர்செய்து அவனை மேற்கொண்டு நான் – என்
2.என்றன் சுதந்தரத்தை – இழக்கினும்
 சொந்தம் நீரே எனக்கு
 பந்து சனங்களும் பற்றுறு நேசரும்
 பகைத்துப் பழிப்பின் என் பங்கு நீரல்லவோ! – என்
3.பாடுகள் பட்டிடுவேன் – உம்மோடு நான்
 பாரநுகஞ் சுமப்பேன்
 ஆடுகளுக்காக அரிய சீவன் தந்த
 அன்பான மேய்ப்பரே ஆடுகளை மேய்ப்பேன். – என்
4.ஆசை மேற்கொள்ள விடேன் – கெட்டலோக
 பாசம் அணுகவிடேன்
 ஈசன் லோகத்திலென்றும் நேசமுடனே தங்கி
 மாசுகளற உந்தன் தாசனாய் விளங்கிட. – என்

