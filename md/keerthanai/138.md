

                       எத்தனை திரள் என் பாவம் , என் தேவனே!
       எளியன்மேல் இரங்கையனே
 
அனுபல்லவி

   நித்தம் என் இருதயம் தீயதென் பரனே ;
      நிலைவரம் எனில் இல்லை ; நீ என் தாபரமே — எத்தனை
சரணங்கள்
1.   பத்தம் உன் மேல் எனக்கில்லை என்பேனோ
       பணிந்திடல் ஒழிவேனோ?
       சுத்தமுறுங் கரம்கால்கள் , விலாவினில்
       தோன்றுது காயங்கள் , தூய சிநேகா ! — எத்தனை
 2.   என்றன் அநீதிகள் என் கண்கள் முனமே
       இடைவிடாதிருக்கையிலே ,
       உன்றன் மிகுங் கிருபை , ஓ மிகவும் பெரிதே
       உத்தம மனமுடையோய் , எனை ஆளும் ! — எத்தனை
 3.   ஆயங் கொள்வோன்போல் , பாவ ஸ்திரீபோல்
       அருகிலிருந்த கள்ளன் போல் ,
       நேயமாய் உன் சரண் என் வணங்கினேன்
       நீ எனக்காகவே மரித்தனை , பரனே ! — எத்தனை
 4.   கெட்ட மகன்போல் துட்டனாய் அலைந்தேன்
       கெடு பஞ்சத்தால் நலிந்தேன் ;
       இட்டமாய் மகன் எனப் பாத்திரன் அவன் நான்
       எனை ரட்சித்திடல் உன்றன் நிமித்தமே , அப்பனே ! — எத்தனை


