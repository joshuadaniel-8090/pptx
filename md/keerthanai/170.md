
என் உள்ளங் கவரும்
பல்லவி
என் உள்ளங் கவரும்,-நீர் மரித்த
 இன்பக் குருசண்டை இன்னும் நெருங்கிட.
அனுபல்லவி
என் பாவம் போக்கவே ஈட்டியால் குத்துண்டு
 இரத்தம், தண்ணீர் வழிந்தோடும் விலாவண்டை. – என்
சரணங்கள்
1. உந்தன் மகா இன்ப சத்தம் நான் கேட்டவன்,
 உமதாச்சரிய அன்பை உணர்ந்தவன்,
 எந்தையே, நானும்மைச் சேர்ந்தவனாயினும்,
 இன்னும் நெருங்கி நான் உம்மண்டை சேர்ந்திட. – என்
2. சுத்தக் கிருபையின் வல்லமையால் என்னை
 முத்திரியும் உமக்கூழியம் செய்திட,
 அத்தனே, உம்மில் நல் நம்பிக்கையாய் உந்தன்
 சித்தமே என் சித்தமாகப் பிழைத்திட. – என்
3. உந்தனடிதனில் உறைந்து தனித்து
 ஓர் மணி நேரம் கழிப்பதே பாக்கியம்;
 என் தேவனே, அதி நேசமாய் உம்முடன்
 இன்ப சம்பாஷணை செய்வதே ஆனந்தம். – என்
4. அம்பரா, மரண ஆழி தாண்டும் வரை
 அறிய முடியா அன்பின் ஆழம் உண்டு;
 என் பரனே, உந்தன் அன்பின் ஆழத்தை நான்
 இம்மையில் கூடியமட்டும் அறிந்திட. – என்

