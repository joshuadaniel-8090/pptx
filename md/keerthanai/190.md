
என் இயேசுவை விடமாட்டேன்
பல்லவி
 நான் விடமாட்டேன் என் இயேசுவை.
அனுபல்லவி
வான் புவியாவும் போனாலும்,-அத்தால்
 மயங்கியே ஒருக்காலும் மெய்யாய். – நான்
சரணங்கள்
1. முந்தியென் மேலன்பு கூர்ந்தார்; இங்கே
 முக்யநன்மைதரச் சேர்ந்தார்; தீய
 எந்தனுக்காய்த்தம்மை யீந்தார்; எனக்
 கெண்ணருநன்மைகள் நேர்ந்தார்; மெய்யாய். – நான்
2. வானலோகந்தனைத் துறந்தார்; ஏழை
 மானிடனாகவே பிறந்தார்; மிக்க
 ஈனனெனக்காக இறந்தார்; பேய் மேல்
 என்றனுக்காய் ஜெயஞ்சிறந்தார்; மெய்யாய். – நான்
3. மேசியாவுக் கிணையுண்டோ? அவர்
 வேதத்துக்கொப்பு கற்கண்டோ? எனின்
 நேசாசமுகம் பூச்செண்டோ? இந்த
 நீசனத்தில் மொய்க்கும் வண்டோ? மெய்யாய். – நான்
4. லோகமெனை உதைத்தாலும், பொல்லா
 லோபிகள் துஷ்டர் மொய்த்தாலும், பசி
 தாகநோயும் வதைத்தாலும், இந்தத்
 தாரணியோர் சிதைத்தாலும், மெய்யாய். – நான்

