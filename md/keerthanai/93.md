
பல்லவி
ஏசு கிறிஸ்து நாதர்
 எல்லாருக்கும் ரட்சகர் .
சரணங்கள்
மாசில்லாத மெய்த்தேவன்
 மானிடரூ புடையார்
 யேசுகிறிஸ்துவென்ற
 இனிய நாமமுடையார் ;- ஏசு
வம்பு நிறைந்த இந்த
 வையக மாந்தர்கள் மேல
 அன்பு நிறைந்த கர்த்தர்
 அதிக உருக்கமுள்ளோர்;- ஏசு
பாவத்தில் கோபம் வைப்பார் !
 பாவி மேல கோபம் வையார் ,
 ஆவலாய் நம்பும் பாவிக்
 கடைக்கலம் ஆக நிற்பார்
தன்னுயிர் தன்னை விட்டுச்
 சருவ லோகத்திலுள்ள
 மன்னுயிர்களை மீட்க
 மரித்தே உயிர்த்த கர்த்தர் ;- ஏசு
அந்தர வானத்திலும்
 அகிலாண்ட கோடியிலும்
 எந்தெந்த லோகத்திலும்
 இவரிவரே ரட்சகர் ;-ஏசு

