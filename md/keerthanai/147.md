
எளியனுக்கிரங்குவாயே
பல்லவி
இறைவன் நீயே – எளியனுக்
 கிரங்குவாயே.
அனுபல்லவி
மறை விளக்கி இந்நரரை மீட்க இம்
 மானுவேல் எனும் நாமம் மேவியே
 தரையில் வந்தவ தரித்த ஏழைகள்
 தாதா ஏசுநாதா என்.- இறை
1.ஆண்டவர்கள் போற்றும் விண்ணோனே – எங்கள்
 ஆதரவாய் உற்ற கோனே நல்ல
 தொண்டர்களுக் கருள் புரியும் நன் மனத்
 தூயா அன்பர் நேயா என் -இறை
2. நன்று திகழ் பெரியோனே – திவ்ய
 ஞானம் எனும் பெயரோனே இயல்
 அன்றும் இன்றும் ஒன்றுபோல உறும்
 ஐயா ஒளிர் மெய்யா என்-இறை
3.எங்கும் நிறைந்த வல்லோனே – அன்பர்க்
 கின்பு செய்கின்ற நல்லோனே மிக
 இங்கிதமாய் உனை ஏத்தித் தொழ அருள்
 ஈவாய் க்ருபை ஆவாய் என்-இறை

