
ஆரிடத்தினில் ஏகுவோம்?
பல்லவி
ஆரிடத்தில் ஏகுவோம்?-எம் ஆண்டவனே,
 ஆரிடத்தில் ஏகுவோம்?
அனுபல்லவி
ஆரிடத்தில் ஏகுவோம்? சோராநித்திய ஜீவ
 நேரார் வசனங்கள் உம்சாரில் இருக்க, இனி. – ஆரி
சரணங்கள்
1. பாவிகளாம் எங்களுக்கு-உமையல்லாது
 தாவரமில்லை; நீரே
 ஜீவன் தனையுடைய தேவ குமாரனாக
 மேவு கிறிஸ்தென்றுமையே-ஆவலுடன் நம்பினோம். – ஆரி
2. போனவர்போல நாங்களும்-உமை நெகிழ்ந்து
 போவதில்லை, பரமனே,
 ஞானோபதேச குருவான உம்மை அண்டின
 ஈனர் இனிதுற்ற உமது-தானமதைப் பிரிந்து. – ஆரி
3. உற்றார் சிநேகர் யாரையும்-எம் வீடுவாசல்
 உள்ள பொருளனைத்தையும்
 முற்றாய் வெறுத் தும்மையே பற்றியிருக்க நாங்கள்
 தெற்றாய், இனியும்மைநன்றி-யற்றோர்போலே நெகிழ்ந்து. – ஆரி
4. பொன் னுலகத் திருந்தெம்மைப்-புரக்க வந்த
 புண்ய நாதன் நீரல்லவோ?
 பின்ன பேதகமற்ற மன்னவனே, உமது
 நன்னய முகப்பிர-சன்ன மதனை விட்டு. – ஆரி

