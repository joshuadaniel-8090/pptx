
பல்லவி
இயேசு நாமம் ஒன்றை நம்புவீர்
 பூலோகத்தாரே
சரணங்கள்
1. இயேசு நாமம் ஒன்றை நம்பும்
 ரட்சண்யத்துக் கிதுவே ஸ்தம்பம்
 பேசும் வேறே நாமமெல்லாம்
 பேயின் வம்பும் தும்புமாகும் – இயேசு
2. மூவரிலொருவருமாய்
 முத்தொழில் புரிவோருமாய்
 ஆவியாய் அனாதியாய்
 ரூப ரூப வஸ்துவான – இயேசு
3. ஐயன் இயேசையா உரைத்து
 ஆரணத் தெழுதி வைத்து
 வையகம் புரக்கும் நாயன்
 தையல் தரும் தூயசேயன் – இயேசு
4. பார்த்திபன் தாவீது குல
 கோத்திர கன்னிமரிபால்
 நேத்திரம் போல உதித்துத்
 தாத்திரி ரட்சகனாக – இயேசு
5. பூதலத் தஞ்ஞான இருள்
 போக்கவே மெஞ்ஞான பெரும்
 ஜோதியாய் விளங்கி நிற்கும்
 நீதியின் சூரியன் ஆன – இயேசு
6. பாவிகளீடேற மோட்ச
 பாக்கியம் பெறுவதற்காய்
 ஜீவன் விட்டுயிர்த்தெழுந்து
 சேணுலகுக் கேறிச்சென்று – இயேசு
7. விண்டலத்தவர்கள் சூழ
 கண்டலகை பதறிவிழ
 மண்டலத்தைத் தீர்வை செய்ய
 கொண்டல் மிசை வரும் ராஜன் – இயேசு

