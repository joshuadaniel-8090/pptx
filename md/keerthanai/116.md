
பல்லவி
மலையாதே, நெஞ்சமே,-இப்படி நம்மை
 வகுத்தவனே தஞ்சமே.
அனுபல்லவி
அலையாதருள் மந்த்ர கலையாகம சுந்த்ர
 அருத்தப் பண் கருத்தர்க்கென்
 றுரித்தல் கொண் டிருத்திக்கொள். – மலை
சரணங்கள்
1. கருத்தர் கட்டுவதல்லோ வீடு,-நரர்
 கட்டும் கிரியைகள் வீண் பாடு,
 வருத்தப்படுவதென்ன கேடு?-பேயின்
 மயக்கமெல்லாம் விட்டுப்போடு;
 தரித்திரத் திரள் இக்கட்டு பெருத்த கவலைப்பட்டுச்
 சலியாதிரு, நலியாதிரு
 தந்தையார் சுதன் வந்த நாள் இது. – மலை
2. எண்ணத்தினால் என்னகூடும்?-தெய்வம்
 இட்டதல்லோ வந்து நீடும்;
 மண்ணைச் சதம் என்றெண்ணி, வாடும்-மக்கள்
 மனதில் துயரம் வந்து மூடும்;
 கண்ணைத் திறந்து நோக்கு, விண்ணைச் சிறந்துள்ளார்க்குக்
 குருத்தாய் இரு; உரித்தாய் இரு;
 குருத்தரானவர் ஒருத்தரே துணை. – மலை
3. என்ன கவலைப்பட்டும் நஷ்டமே,-கிறிஸ்
 தேசு பிறந்ததுன் அதிஷ்டமே;
 உன்னதன் பண்ணின திட்டமே,-உனக்
 கொழுங்கு ப்ரமாணத்தின் சட்டமே;
 பின்னப்பட் டுலையாதே, சின்னப்பட் டலையாதே;
 பெருத்த நாள் இது, கருத்தர்நாள் இது,
 பெலப்பாய் இரு, கெலிப்பாய் இரு. – மலை

