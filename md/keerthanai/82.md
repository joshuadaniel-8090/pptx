
பல்லவி
சொல்லரும் மெய்ஞ்ஞானரே, மேன்மைப்ரபுவே,
 சுரூபத் தரூபக் கோனாரே – உரை
அனுபல்லவி
வல்லறஞ் சிறந்து மனுவானாரே – உயர்
 இல்லறந் துறந்து குடிலானாரே – உரை -சொல்
சரணங்கள்
1. மாடாயர் தேடும் வஸ்துபகாரி – மிகு
 கேடாளர் நாடுங் கிறிஸ்து சற்காரி,
 வையகம் புரப்பதற்கு வந்தாரே – அருள்
 பெய்து நவமும் தவமுந் தந்தாரே – உரை – சொல்
2. அச்சய சவுந்தர அசரீரி – அதி
 உச்சித சுதந்தர அருள்வாரி,
 ஐயா வல்லாவே, மாதேவா – ஓ!
 துய்யா, நல்லாவே, ஏகோவா – உரை – சொல்
3. பாவ வினை யாவையுந் தீர்த்தாரே – உயர்
 தேவ சபையில் எமைச் சேர்த்தாரே
 செல்லமாய் முகம் பார்த்தாரே – பெரும்
 செல்வம் போல் எமைச் சேர்த்தாரே – உரை – சொல்

