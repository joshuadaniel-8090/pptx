
பல்லவி
மகிழ் மகிழ் மந்தையே, நீ; அல்லேலுயா ! பரன்
 மைந்தன் பரமேறினார், அல்லேலுயா !
அனுபல்லவி
மகிழ், மகிழ்; பரம மைந்தன் மகத்துவ பரமேறினார் ;
 நிகழ திருச் சேனை பாடும் அல்லேலுயா ,இன்று – மகிழ்
சரணங்கள்
வானமெல்லாம் நிரப்ப மனுஷ மைந்தன் எல்லா
 வானங்கள் மேலறினார் அல்லேலுயா!
 தீனதயாளு நம்மைச் சேர்ந்த தலைவராயினார் ,
 ஞானமுடன் பாடுங்கள் , அல்லேலுயா , இன்று -மகிழ்
ஏசுபரன் நமக்கு இறையனார் இது
 எல்லார்க்குஞ் சந்தோசம் அல்லேலூயா
 வாசம் நாம் செய்ய தந்தை வளவில் இடம்பிடித்த
 நேசமுன்னத நேசம் அல்லேலூயா, இன்று -மகிழ்
தந்தை வலபாகத்தில் சத்திய கிறிஸ்து எங்கள்
 சத்துருக்கள் மேற்சிறந்தார், அல்லேலுயா !
 சொந்தக் காயங்கள் காட்டிச் சுகிர்தமுடன் ஜெபிப்பார் ;
 மந்தையே , உந்தனுக்காய் அல்லேலுயா , இன்று- மகிழ்
மோட்ச சுதந்தரர் நாம் வானோருக்கும் ஒப்பர் ,
 முடிவில்லாப் பாக்கியர் நாம், அல்லேலுயா !
 பாழ்ஜெகம் நிலையல்ல ,பரம சஞ்சாரிகள் நாம்
 சூட்சுமக் கர்த்தனுக்கே அல்லேலுயா , இன்று -மகிழ்
பூதலமந்தமட்டும் உங்களுடனே நித்தம்
 புனிதன் இருப்பேனென்றார்; அல்லேலுயா !
 ஏதேமக்குக் குறைச்சல் ஏசெங்களோடிருந்தால்,
 யாதுமோசந்தொடரும்? அல்லேலுயா , இன்று

