
என் ஐயா, தினம் உனை நம்பி நான்
 இருப்பதறியாயோ? – மன
 தேங்கும் என் கலி நீங்கும் படி நல்
 பாங்கு புரியாயோ?
 அன்னை யிடத்தில் என்னை உருவதாய்
 வகுத்தவா, கிறிஸ்த்தையா எனதையா
 அருள் செய்யாதது மெய்யா இது?
குற்றத்தால் உனைக்கிட்ட என் மனம்
 கூசி நாணுதே – என்தன்
 கோதும்(குற்றம்) நான் செய்த தீதும் மனதில்
 கூடத் தோணுதே
 சுற்றும் உலகச் சத்துருப்பகை
 சூழக் காணுதே
 கருதி மொழி உறிதி தனைக்
 கருதி வந்தேன் பொறுதி அருள்
உன்னை அல்லாமல் பின்னை வேறெனக்
 குதவி இல்லையே – என
 துற்ற ஜனமும் சுற்றத்தோர்களும்
 உரிமை இல்லையே
 பின் எவரிடம் போவேன் சொல்? அது
 பெரிய தொல்லையே
 பேசும் விசுவாசம் வளர்
 நேசக் கதிர் வீச அருள்!
அத்தனே உந்றன் ரத்தத்தால் எனை
 ஆற்றித் தேற்றையா – தேவ
 ஆவியாகிய ஈவெனும் உன
 தருளை ஊற்றையா
 நித்தனே என்றன் குற்றத்தையெல்லாம்
 நீக்கி ஆற்றையா
 நேசா பவ நாசா மறை
 வாசா ஏசு ராசா அருள்!

