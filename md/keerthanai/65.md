

1. சாலேமின் ராசா, சங்கையின் ராசா

ஸ்வாமி வாருமேன் – இந்த

தாரணி மீதினில் ஆளுகை செய்திட

சடுதி வாருமேன்

2. சீக்கிரம் வருவேனென்று ரைத்துப்போன

செல்வக் குமாரனே – இந்த

சீயோனின் மாதுகள் தேடித் திரிகின்ற

சேதி கேளீரோ?

3. எட்டி எட்டி உம்மை அண்ணாந்து பார்த்துக்

கண் பூத்துப் போகுதே;- நீர்

சுட்டிக் காட்டிப் போன வாக்குத்தத்தம்

நிறைவேறலாகுதே

4. நங்கை எருசலேம் பட்டினம் உம்மை

நாடித் தேடுதே ; – இந்த

நானிலத்திலுள்ள ஜீவ பிராணிகள்

தேடிவாடுதே

5. சாட்சியாக சுபவிசேஷம்

தாரணிமேவுதே; – உந்தன்

சாட்சிகளுடைய இரத்தங்களெல்லாம்

தாவிக்கூவுதே


