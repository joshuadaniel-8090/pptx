உன்னதம், ஆழம், எங்கேயும்  
 தூயர்க்கு ஸ்தோத்திரம்;  
 அவரின் வார்த்தை, செய்கைகள்  
 மிகுந்த அற்புதம்.

---

பாவம் நிறைந்த பூமிக்கு  
 இரண்டாம் ஆதாமே  
 போரில் சகாயராய் வந்தார்  
 ஆ, தேச ஞானமே!  

---

முதல் ஆதாமின் பாவத்தால்  
 விழுந்த மாந்தர்தாம்  
 ஜெயிக்கத் துணையாயினார்  
 ஆ ஞான அன்பிதாம்    

---

மானிடர் சுபாவம் மாறவே  
 அருளைப் பார்க்கிலும்  
 சிறந்த ஏது தாம் என்றே  
 ஈந்தாரே தம்மையும்    

---

மானிடனாய் மானிடர்க்காய்  
 சாத்தானை வென்றாரே  
 மானிடனாய் எக்கஸ்தியும்  
 பட்டார் பேரன்பிதே    

---

கெத்செமெனேயில், குருசிலும்  
 வேதனை சகித்தார்  
 நாம் அவர்போன்றே சகித்து  
 மரிக்கக் கற்பித்தார்    

---

உன்னதம், ஆழம், எங்கேயும்  
 தூயர்க்கு ஸ்தோத்திரம்  
 அவரின் வார்த்தை; செய்கைகள்  
 மிகுந்த அற்புதம்.

